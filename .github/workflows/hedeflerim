Başarılı bir mühendis olmak isteyen biri sürekli çalışıp kendini geliştirmeli ve ülkenin gelecek stratejisiyle orantılı hareket etmelidir. Ülkemiz sanayi ve teknoloji anlamında sürekli gelişmeye ve bağımsızlaşmaya yönelik bir strateji izlemektedir. Ben de elimden geldiğince bu strateji doğrultusunda bir kariyer planı izlemek istiyorum ve bunu hedef olarak alıyorum. Bu hedefe ulaşmak için sürekli çalışmam, kendimi geliştirmem ve yenilikleri takip etmem gerekiyor. Ayrıca eğitim hayatımı olabildiğince kaliteli geçirmem gerektiğini düşünüyorum. Farklı makam ve pozisyonlardan insanlarla iletişimde ve iş birliği içinde olmam da gerekiyor. Bunlara ek olarak girişimci bir tavır sergilemeli, sosyal sorumluluk sahibi olmalı ve bunları yaparken de ahlaki değerleri de göz önünde bulundurmalıyım. Son olarak elimden geldiğince farklı kişilerle beraber projelere katılmalı ve kendimi geliştirmeliyim.
